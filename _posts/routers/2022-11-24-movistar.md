---
title: Router/APP Movistar
author: Josep
date: 2022-11-24 13:00:00 +0100
configuracions: [Configuracions, Routers]
tags: [configurar, tutorial, router, control, parental, pc, libebox, acces, xarxa, dispositiu, restringir, Movistar, 24 de Novmbre de 2022, escrit per Josep, cable, Wifi, IP, IPv6, MAC]
category: "routers"
---

La companyia Movistar ens proporciona una eina per a poder establir un entorn de navegació que sigui segur i per a tenir un control dels dispositius que estan connectats a la nostra xarxa Wifi. Aquesta eina és l'App de Movistar Smart Wifi en la qual és possible configurar diferents perfils per als membres de la família i assignar-los dispositius per a establir horaris d'ús de la xarxa Wifi. D'aquesta forma, des de l'app Smart Wifi, els pares i mares poden pausar o reprendre fàcilment la connexió Wifi d'un  perfil o un dispositiu determinat.

## Control Parental del router Movistar a través de l’App Smart WiFi.

Primer de tot per a tenir accés a aquesta aplicació hem de descarregar l'aplicació Smart Wifi en el nostre dispositiu ja sigui un mòbil o una tauleta, aquesta aplicació està disponible tant en iOS com en Android.

Després de descarregar l'App haurem d'iniciar sessió amb les credencials del nostre compte de Movistar. Una vegada iniciada la sessió se'ns mostrarà la pantalla principal de l'App on podrem visualitzar el nombre de dispositius connectats i  un esquema on sortiran els diferents tipus de dispositius entre els quals hi ha: Ordinadors, Mòbils, Tauletes, Consoles, TVs i Altres. Cadascun d'aquests agrupen els dispositius de cada tipus.

![Desktop View](/assets/img/2022-11-24-movistar/image7.jpg){: height="36%" width="36%"}

Si ara per exemple volem veure quins mòbils estan connectats actualment a la nostra xarxa, farem clic en el grup de Mòbils i se'ns mostrarà una llista amb tots els dispositius mòbils connectats.

![Desktop View](/assets/img/2022-11-24-movistar/image2.jpg){: height="36%" width="36%"}

Per veure més informació sobre el dispositiu i poder realitzar accions seleccionarem el dispositiu en qüestió i se'ns mostrarà una nova pantalla. En aquesta pantalla a més de poder veure tota la informació al detall, també podem pausar la connexió Wifi del dispositiu a la nostra xarxa mitjançant el botó verd que es veu en la imatge  “Pausar connexió” o bloquejar-ho i impedir-li permanentment la connexió mitjançant el botó amb lletres vermelles “Bloquejar dispositiu”.

![Desktop View](/assets/img/2022-11-24-movistar/image8.png){: height="36%" width="36%"}

![Desktop View](/assets/img/2022-11-24-movistar/image4.png){: height="36%" width="36%"}

## Control Parental mitjançant l'ús de perfils

Si volem tenir el control d'un grup de dispositius alhora i no haver d'anar un per un, l'App de Movistar ens ofereix la secció de “Perfils” que trobem en la barra inferior de la pantalla.

Una vegada estem en aquesta secció, si no tenim cap perfil creat se'ns oferirà l'opció de crear un pressionant el botó "Crear Perfil".

![Desktop View](/assets/img/2022-11-24-movistar/image9.jpg){: height="36%" width="36%"}

Un cop pressionat el botó se'ns mostrarà una pantalla on posarem el nom del grup que volem crear i triarem una foto. Seguidament seleccionarem els dispositius a incloure en el grup fins a un màxim de tres. Finalment podrem veure una pantalla amb tots els perfils creats amb el noms que hem posat i els dispositius inclosos a cadascun d’ells.

| ![Desktop View](/assets/img/2022-11-24-movistar/image11.jpg) | ![Desktop View](/assets/img/2022-11-24-movistar/image10.png) | ![Desktop View](/assets/img/2022-11-24-movistar/image3.jpg) |

Si volem configurar els perfils per poder aplicar el control parental, seleccionarem un dels perfils creats a la pestanya "Perfils".

Un cop seleccionat el perfil, se'ns obrirà una nova pantalla on podrem aturar la connexió Wifi a tots els dispositius a la vegada pressionant el botó verd de la part inferior "Pausar todos" o els podrem aturar individualment a la icona de color verd de cada dispositiu.

![Desktop View](/assets/img/2022-11-24-movistar/image6.jpg){: height="36%" width="36%"}

També se'ns mostra l'opció "Horarios de desconexión" on podrem establir horaris als diferents dispositius, és a dir, podrem configurar de quina hora a quina hora els dispositius del grup seleccionat no poden connectar-se al Wifi.

En la seguent pantalla podrem establir les hores d'inici/fi de la desconnexió, els dies de la setmana i si vols rebre o no un avís. Prem a “Guardar”. També és possible pausar o reprendre la connexió de cada horari creat.

| ![Desktop View](/assets/img/2022-11-24-movistar/image1.jpg) | ![Desktop View](/assets/img/2022-11-24-movistar/image2.jpg) |

